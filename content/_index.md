---
title: "Kyusho - Moderne selvforsvar med dybe rødder"
description: "Welcome to my site"
draft: false
image: "/img/come-on.png"
---

{{< lead >}}

Kyusho er et moderne selvforsvarssystem, der tager udgangspunk i ældgamle japanske kamp-principper, der har været med til at danne grundlag for den første karate og jujutsu. Vores mester og grundlægger, Toni Kauhanen, har raffineret disse principper til en moderne og lynhurtig selvforsvarskunst, der prioriterer afspænding, naturlig bevægelse og læren om modstanderens svagheder. 

{{< /lead >}}

{{< button href="kontakt" target="_self" >}}
Træn to uger gratis
{{< /button >}}


### Hurtigt og flydende selvforsvar med indre fokus

{{< youtubeLite id="Pgjt5Eyn2gk" label="Naturlig Bevægelse" >}}

Kyusho er ingen sport, så vi træner uden konkurrence, men balancerer modstanden i angrebene til den enkeltes niveau. Stilarten læres uden våben, men vi beskæftiger os også med forsvar mod kniv og andre relevante våben. 

Hos os kan du blandt andet forvente at lære:

- Hvordan du opbygger indre styrke gennem afspænding og afslapning
- At bruge åndedræt og bevægelse til at overvinde frygt og spændinger
- At absorbere en stærkere modstanders kraft og bruge den mod ham
- Hvordan du udnytter Kyusho-punkter til frigørelse og nedtagninger af en modstander

### Alle træner lige

Vi gør en dyd ud af, at både lavt og højt graduerede træner sammen i et åbent og nysgerrigt læringsmiljø. Vi er hinandens bedste læremestre, og vi opfordrer alle til at give feedback, når man står og arbejder med en teknik. 

{{< carousel images="/img/come-on.png" aspectRatio="21-9" interval="2500" >}}

### At 'hacke' kroppen

Når kroppens nervesystem registrerer en påvirkning, vil den enten tænke 'ven' eller 'fjende'. Hvis man prøver at tvinge modstanderen i knæ eller ned på jorden, kæmper man mod modstanderens fulde styrke, da man aktiverer hans instinktive alarmsystem. Men gennem afspændt bevægelse og med hele kroppen bag, kan vi lave teknikker, der 'sniger sig ind uset' og virker meget effektivt på selv store og stærke personer i en selforsvarssituation. 

{{< youtubeLite id="21jSm-Md3og" label="Kyusho håndledslås" >}}

### Vil du træne med?

Så skal du være meget velkommen til at prøve det gratis i to uger. Se præcis hvordan du gør her:

{{< button href="kontakt" target="_self" >}}
Træn to uger gratis
{{< /button >}}

---

*You'll rarely find the answer at a glance*